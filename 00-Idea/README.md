# Introduction to DevOps Concepts
## บทนำ
DevOps (Development and Operations) เป็นแนวคิดที่เน้นการบูรณาการระหว่างทีมพัฒนาซอฟต์แวร์ (Development) และทีมปฏิบัติการ (Operations)
โดยมีเป้าหมายเพื่อเพิ่มความเร็วในการพัฒนา การทดสอบ และการปรับใช้ซอฟต์แวร์
รวมถึงการปรับปรุงคุณภาพและลดข้อผิดพลาดที่เกิดขึ้นในกระบวนการทำงาน

## ปัญหาที่ DevOps ช่วยแก้ไข
- **การพัฒนาช้า:** ในหลายองค์กร การพัฒนาซอฟต์แวร์มักจะล่าช้าจากการขาดการประสานงานระหว่างทีมพัฒนาและทีมปฏิบัติการ
- **กระบวนการทดสอบที่ล่าช้า:** ทดสอบซอฟต์แวร์ที่ไม่เหมาะสมและไม่ต่อเนื่องอาจทำให้พบข้อผิดพลาดช้า
- **การปรับใช้ซอฟต์แวร์ที่ล่าช้า:** การนำซอฟต์แวร์เข้าสู่ระบบหรือการปล่อยอัปเดตไปยังผู้ใช้งานมักจะมีความล่าช้า
- **การขาดความโปร่งใส:** ข้อมูลและความคืบหน้าของโปรเจคอาจไม่สามารถมองเห็นได้อย่างชัดเจนในกระบวนการพัฒนา
- **ข้อผิดพลาดจากมนุษย์:** ความผิดพลาดในการดำเนินการที่เกิดจากการทำงานด้วยมือหรือกระบวนการที่ซับซ้อนมากเกินไป

## หลักการสำคัญของ DevOps
- **Collaboration (การทำงานร่วมกัน):** เน้นการสื่อสารและการทำงานร่วมกันระหว่างทีมพัฒนาและทีมปฏิบัติการ
- **Automation (การทำงานอัตโนมัติ):** ลดการทำงานซ้ำซ้อนด้วยการใช้เครื่องมือ เช่น Jenkins และ Docker
- **Continuous Integration (CI):** การรวมโค้ดจากนักพัฒนาหลายคนเข้าไปในระบบที่ใช้ร่วมกันอย่างสม่ำเสมอ
- **Continuous Delivery/Deployment (CD):** การนำซอฟต์แวร์เข้าสู่ระบบจริงอย่างต่อเนื่องโดยลดขั้นตอนด้วยอัตโนมัติ
- **Monitoring (การตรวจสอบ):** ติดตามผลการทำงานของระบบเพื่อปรับปรุงและแก้ไขปัญหาได้ทันที

## SDLC (Software Development Life Cycle) และ Agile
SDLC เป็นกระบวนการที่ใช้ในการพัฒนาซอฟต์แวร์ตั้งแต่เริ่มต้นจนถึงการปรับใช้ และการบำรุงรักษา
ในกระบวนการ SDLC จะประกอบด้วยหลายขั้นตอน เช่น การวิเคราะห์ความต้องการ การออกแบบ การพัฒนา การทดสอบ และการบำรุงรักษา

ในการใช้ DevOps คำว่า **Agile** เป็นแนวทางที่เน้นการทำงานเป็นทีม การทำงานในรอบสั้นๆ และการปรับปรุงอย่างต่อเนื่อง
DevOps ช่วยเสริมสร้างการทำงานในรูปแบบ Agile โดยทำให้การพัฒนาและการปรับใช้ซอฟต์แวร์เกิดขึ้นอย่างรวดเร็วและมีประสิทธิภาพ

## เครื่องมือที่เกี่ยวข้อง
DevOps ประกอบด้วยเครื่องมือต่างๆ ที่ช่วยในการพัฒนาและปรับใช้ซอฟต์แวร์ในแต่ละขั้นตอน
นอกจากเครื่องมือหลักที่ใช้ในการทำงาน DevOps ยังมีเครื่องมือทางเลือกที่สามารถใช้งานแทนกันได้ในแต่ละสเตจของกระบวนการ

### 1. Continuous Integration (CI)
- **Jenkins:** เครื่องมือหลักในการสร้างและจัดการ CI/CD Pipeline
- **Bitbucket pipeline:** เครื่องมือ CI/CD ที่สามารถใช้งานได้ในตัวกับ Bitbucket
- **GitLab CI:** เครื่องมือ CI/CD ที่สามารถใช้งานได้ในตัวกับ GitLab

### 2. Continuous Delivery/Deployment (CD)
- **Jenkins:** ใช้ในการทำ Continuous Delivery โดยการตั้งค่า Pipeline สำหรับการ Deploy
- **GitLab CI/CD:** มีความสามารถในการทำ Continuous Delivery รวมถึงการทดสอบและปล่อยแอปพลิเคชันได้ทันที

### 3. Containerization
- **Docker:** ใช้สำหรับการสร้าง, จัดการ, และรัน containers
- **Kubernetes:** ใช้สำหรับการจัดการและออเคสเตรต containers ในระดับใหญ่ เช่น การจัดการในคลัสเตอร์

### 4. Monitoring and Logging
- **Prometheus:** ใช้สำหรับการมอนิเตอร์และเก็บข้อมูลของระบบและแอปพลิเคชัน
- **Grafana:** ใช้ในการสร้าง dashboard ที่สวยงามจากข้อมูลที่มาจาก Prometheus
- **ELK Stack (Elasticsearch, Logstash, Kibana):** ใช้สำหรับการเก็บและวิเคราะห์ข้อมูล log

### 5. Security (DevSecOps)
- **OWASP Dependency Track:** เครื่องมือในการทดสอบความปลอดภัยของแอปพลิเคชันแบบอัตโนมัติ
- **SonarQube:** เครื่องมือในการวิเคราะห์โค้ดเพื่อหาจุดบกพร่องด้านความปลอดภัย

### 6. Version Control
- **Git:** ระบบการจัดการเวอร์ชันที่นิยมใช้งานกันอย่างแพร่หลาย


## ขั้นตอนเบื้องต้นในการนำ DevOps ไปใช้
1. **สร้างวัฒนธรรมการทำงานร่วมกัน:** สร้างการสื่อสารที่ดีระหว่างทีมพัฒนาและทีมปฏิบัติการ
2. **เลือกเครื่องมือที่เหมาะสม:** ใช้เครื่องมือที่ตอบโจทย์การทำงาน เช่น Jenkins และ Docker
3. **เริ่มต้นจาก CI/CD:** สร้าง Pipeline เพื่อรวมและปรับใช้โค้ดอย่างต่อเนื่อง
4. **ตั้งระบบมอนิเตอร์:** ใช้เครื่องมือเพื่อติดตามประสิทธิภาพและปัญหาของระบบ
